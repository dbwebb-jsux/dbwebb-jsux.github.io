---
title: kmom10 - projekt
description: Avslutande projekt
---

import { Aside } from '@astrojs/starlight/components';

<Aside type="caution">Kursmomentet är under utveckling. Påbörja först när rutan är borta.</Aside>


### En branch för kmom10

Börja kmom10 med att skapa branchen `kmom10`.

```shell
# stå i ditt repo
git checkout -b kmom10
```



## Genomgång av projektet med Emil

Video med genomgång av projektet laddas upp här.



## Projektets upplägg

Välj minst 2 av 4 krav för att få godkänt. Tillsammans med poängen för kmom01-kmom06 (totalt max 40 poäng) utgör de bedömningsunderlag för kursens slutbetyg, se [översikten över bedömning och slutbetyg](/#slutbetyg).

För varje krav dokumentera tydligt i din redovisningstext på GitHub enligt specifikationen i kravet. Vår rättning av projektet utgår från din redovisningstext.



## Krav 1: Designförbättring (15 poäng)

Krav 1 är uppdelat i två delar.



### Krav 1A: Förbättring

Välj ut fem delar av din webbshop du vill förbättra design och utseende på. Använd detta som ett sätt att få till de små detaljer som förbättrar helheten. Dokumentera under rubriken **KRAV 1A** i din redovisningstext med före och efter bilder samt en beskrivning av ditt designtänk på de fem delarna du förbättrat.



### Krav 1B: Nya teman

Skapa sidor för de tre kategorier av musikalbum som du inte valde för `category.html` och på dessa sidor skapa ett passande tema som fungerar i både Light och Dark-mode. Ändra både färg och typsnitt för de olika kategorierna. Dokumentera under rubriken **KRAV 1B** i din redovisningstext val av typsnitt och färgpalett för de tre nya kategori-sidorna.

Tips från coachen: Använd variabler som i kmom02 och döp de till de olika kategorierna.



## Krav 2: Analys (15 poäng)

Gör en analys liknande den vi gjort tidigare i kursen där du använder samma mall. Skriv rapporten i `reports/kmom10.md`.

Välj tre (3) webbplatser, du behöver inte begränsas av tidigare kategorin webbshoppar. Beskriv ditt urval och hur du resonerat kring urvalet.

Analysera sedan 3 sidor från varje webbplats (totalt 9 sidor) avseende.

* Färg och typsnitt (kmom02).

* Filer som laddas ner (kmom04).

* Tillgänglighet och Google Lighthouse (kmom05).

Skriv under rubriken **KRAV 2** i redovisningstexten att du gjort kravet.



## Krav 3: Felhantering (15 poäng)

En stor del av en användarens upplevelse är när saker går fel. Lägg till felhantering i din webbshop för följande delar:

* Felhantering av alla API-anrop till Lager-API:t och OpenAI-API:t med hjälp av `try-catch` för fetch. Se exempel på detta [Using the Fetch API](https://developer.mozilla.org/en-US/docs/Web/API/Fetch_API/Using_Fetch). Visa tydligt för användare om anropen går fel.

* När produkter läggs till i varukorgen får antal produkter inte överstiga lagersaldot. Lagersaldot finns som `stock` attributet på alla produkter från API:t. Se till att tydligt skriva ut/förhindra användaren i att beställa fler produkter än det finns i API:t. 

Beskriv under rubriken **KRAV 3** i din redovisningstext hur du gick tillväga och hur 



## Krav 4: Responsivitet (15 poäng)

Använd dina kunskaper från webtec-kursen för att göra en webbplats som fungerar på ett bra sätt på enheter i alla storlekar. Använd `media-queries` på ett bra sätt i din CSS-kod. För att anpassa bilder till olika stora enheter kan artikeln [Responsiva bilder](/kunskap/responsiva-bilder) ge ett antal tips.

Dokumentera ditt tillvägagångssätt under rubriken **Krav 4** i din redovisningstext.



## Redovisning

Spela in en redovisningsvideo där du berättar om ditt tillvägagångssätt för att implementera de olika kraven du har valt. Visa både funktionalitet och koden bakom. Bifoga videon i din inlämning via ett PR på GitHub.
